#### User story

János bácsi egy hosszú és unalmas nap után leült a számítógépe elé és bekapcsolta a játékot. Miután betöltött a játék, a főmenüben rányom a Start gombra. Erősen gondolkozik hogy melyik biom-ot válassza az almenüben, majd határozottan kattint a bal oldali biomra. A pálya betölt, és egyből életre kel körülötte. A dínó elkezd szaladni, Jánosbá ugrik egyet kettőt, csak hogy ráérezzen. Ez a játék a kedvence az egész világon. Amint megjelenik a képernyő jobb oldalán az első akadály, rögtön beindulnak az ösztönök és ugrik. Siker! Az első akadály át lett ugorva, és innen már csak keményebb lesz. A kövek, fák és egyéb átugrandó akadályok csak jönnek és jönnek, és Jánosbának egyre jobban kell koncentrálnia. Egyszer csak egy különösen szemét szikla beleakad János bácsi dínójának lábkörmébe, és ezzel véget ér a menet; Játék vége. János bácsi vigasztalhatatlanul szomorú hiszen csak egy pontot kellett vona szereznie és megdönti a rekordját. Hosszasan gondolkozik azon hogy újra játszon-e, de végül beadja a derekát és rákattint a Play Again gombra. Elindul a játék ugyanazon a Biomon amin elkezdte az első kört. Újra felpördül benne az adrenalin és koncentrál arra hogy átugorjon minden akadályt. Három izzasztó perccel később győzedelmes kiáltással megdönti a régi rekordját, majd hagyja hogy a következő akadályba beleszaladjon. Elégedetten rákattint a Quit gombra és a program bezáródik, ezzel befejezte a játékot mára.